<p style="text-align: justify;">به نقشه راه آموزش دوآپس خوش اومدید. اینجا قرار هست کلی چیز یاد بگیرید و تا آخرین گام آموزشتون همراهتونم تا وارد بازار کار دوآپس بشید. خیلی خوبه که به این رشته علاقه مند شدی! فقط باید تلاش و پشتکار داشته باشی تا بتونی تا آخرین گام جلو بیای و خودت رو به اهدافت برسونی. خیلی ها مثل تو اینجا اومدن و از صفر یاد گرفتن و به اهدافشون رسیدن. تو هم میتونی!</p>
<h3><strong>گام اول ورود به دوآپس(DevOps) - پیشنیازها:</strong></h3>
<p style="text-align: justify;">برای ورود به این حوزه باید گنو/لینوکس رو تا سطح LPIC1 حداقل یاد بگیری و دانش شبکه رو هم تا سطح Network+ (نتورک پلاس) افزایش بدی. یکی از کارهای مهم هر مهندس دوآپس(DevOps Engineer) نوشتن کدهایی برای خودکار سازی فرآیندها هست، پس باید زبان برنامه نویسی رو هم یاد بگیری. پیشنهاد من یادگیری Python یا Golang هست. شاید یکم برات سخت باشه ولی بهت میگم چیکار کنی. اگر از رشته های دیگه میخوای وارد این رشته بشی، این راهنما رو کامل بخون.</p>
<p><strong>ورود به DevOps با سابقه برنامه نویسی:<br>
</strong></p>
<p style="text-align: justify;">چه Backend کار باشید و چه Frontend کار، ورود شما به دوآپس نسبت به بقیه رشته ها خیلی راحتتره چون نیازمندی برنامه نویسی رو از قبل دارید و در صورت نیاز خیلی سریعتر میتونید یک زبان برنامه نویسی جدید رو یاد بگیرید. احتمالا با گنو/لینوکس(GNU/Linux) هم کار میکنید که خودش خیلی کمک میکنه. پس شما اینجا باید کمی وقت بذارید و شبکه خودتون رو تقویت کنید. اگر لینوکس هم کار نکردید که باید یادش بگیرید و تا سطح LPIC1 خودتون رو برسونید.</p>
<p><strong>ورود به DevOps با سابقه سیس ادمین:</strong></p>
<p style="text-align: justify;">بچه های سیس ادمین(System Administrator) چون لینوکس و شبکه(در حد نیاز) رو بلد هستن دو راه پیش رو دارن. یا برنامه نویسی یاد بگیرن و بعد وارد حوزه DevOps بشن یا سمت برنامه نویسی نرن و فقط چندتا ابزار لازم رو یاد بگیرن و به حوزه SysOps وارد بشن. در اصل میشه گفت SysOps رشته ای هست که شما برخی ابزارهای لازم و مشترک با DevOps رو یاد میگیرید ولی کاری به Code و Pipeline ها و فرآیندهای سمت دوآپس ندارید. در این مقاله کاری با SysOps و مسیر یادگیری اون نداریم و دوستانه بهتون پیشنهاد میکنم بجای سرمایه گذاری روی این رشته، برنامه نویسی یاد بگیرید و وارد همون DevOps بشید. اگر به مشاوره و راهنمایی بیشتر هم لازم داشتید میتونید با من در ارتباط باشید.</p>
<p><strong>ورود به DevOps با سابقه شبکه:</strong></p>
<p style="text-align: justify;">مهندسین شبکه(Network Engineer) که قطعا پیشنیاز شبکه رو دارن و احتمالا به راحتی با سیستم عامل های لینوکس و ویندوزی هم کار میکنن، دو راه دارن که هر دو به یادگیری برنامه نویسی نیاز داره. راه اول یادگیری برنامه نویسی و خودکار کردن فرآیندهای مرتبط با شبکه هست که بهش NetOps میگن. در NetOps شما به کمک برنامه نویسی و یکسری ابزار، تمامی فرآیندهایی مثل کانفیگ سویچ، روتر، فایروال و... رو خودکار میکنید. یا میتونید بعد از یادگیری برنامه نویسی، به سمت حوزه DevOps حرکت کنید. هر دو مسیر، بازار کار خوبی دارن ولی با توجه به گسترش کلود(Cloud)، قطعا بازار کار NetOps هم تمام میشه و خیلی زود مجبور به تغییر رشته میشید. در این مقاله کاری با NetOps و مسیر یادگیری اون نداریم و دوستانه بهتون پیشنهاد میکنم بجای سرمایه گذاری روی این رشته، برنامه نویسی یاد بگیرید و وارد همون DevOps بشید. اگر به مشاوره و راهنمایی بیشتر هم لازم داشتید میتونید با من در ارتباط باشید.</p>
<p><strong>ورود به DevOps با سابقه امنیت:</strong></p>
<p style="text-align: justify;">اونایی که تو کار امنیت هستن میتونن سه انتخاب داشته باشن. اولین مسیر رفتن در همون فیلد اتومیشن و خودکار کردن فرآیندهای امنیتی شبکه و سیستم ها هست که بهش SecOps میگن که خوب برای اون دسته ای که قبلا تو این فیلدها بودن راحتتره. مسیر دوم و سوم برای اون دسته ای راحتتره که تو فیلد امنیت نرم افزار بودن و میتونن مسیر خودشون رو در DevOps یا DevSecOps ادامه بدن. رشته پایه دوآپس که تکلیفش مشخصه اما در گرایش DevSecOps چی میگذره؟ جواب این سوال رو یکم پایینتر میتونید پیدا کنید. در نهایت اینو یادتون باشه که شما به دانش لینوکس، شبکه و برنامه نویسی برای دوآپس نیاز دارید که از قبل در رشته های دیگه ممکنه کسب کرده باشید. در این مقاله کاری با SecOps هم نداریم و بهتون پیشنهاد میکنم به سمت برنامه نویسی برید و مسیرتون رو در خود DevOps یا DevSecOps ادامه بدید. مسیر DevSecOps یکی از مسیرهای جالب و پر درآمد هست چون کار هرکسی نیست.</p>
<p><strong>ورود به DevOps از بقیه رشته ها:</strong></p>
<p style="text-align: justify;">کار شما نسبت به بقیه افراد(رشته های بالا) کمی سختتر خواهد بود و باید روی هر ۳ مورد زمان بذارید و یادشون بگیرید. نگران یادگیری هم نباشید چون این مقاله به شما هم کمک میکنه که وارد حوزه DevOps بشید. فقط نیاز به چند برابر تلاش و پشتکار دارید.</p>
<p><strong>در این قسمت بزودی منابع یادگیری پیشنیازها اضافه خواهد شد.</strong></p>
<h3><strong>گام دوم ورود به دوآپس(DevOps) - ابزارهای دوآپس:</strong></h3>
<p style="text-align: justify;">در دنیای دوآپس ابزارهای زیادی رو باید یاد بگیرید و این یادگیری به دو روش Self-study یا دوره آموزشی میتونه صورت بگیره. اگر زمان زیادی دارید(برنامه بلند مدت بیش از پنج سال) بهتون پیشنهاد میکنم که به روش خودخوان(Self-study) جلو برید ولی اگر زمانتون محدوده و میخواید سریعتر وارد بازار کار بشید، دوره آموزشی(به روش درست) میتونه گزینه بهتری براتون باشه. برای سطح پایه(Junior) حدود ۶ ماه براتون زمان میبره و برای سطح متوسط(Mid-level) حدود ۲ سال باید در نظر بگیرید. اینم بدونید که هیچ دوره آموزشی نمیتونه شما رو به سطح Senior یا Lead برسونه چون برای این سطوح شما ابزار جدیدی تقریبا یاد نمیگیرید، بلکه همون ابزارهایی که بلد هستید رو انقدر استفاده میکنید، تجربه های مختلف کسب میکنید و چالش های مختلف رو حل میکنید که میزان تجربیاتتون بالا بره و وارد این سطح های بالاتر بشید. برای سطح Lead هم معمولا به دانش عمیق برنامه نویسی نیاز دارید و باید بتونید معماری زیرساخت رو طراحی و به خوبی با تیمهای برنامه نویسی تعامل کنید.</p>
<p><strong>آموزش درست دوآپس چطوریه؟</strong></p>
<p style="text-align: justify;">برخلاف باور خیلی ها و آموزشگاه ها که با هدف کسب درآمد دوره های آموزشی رو طراحی میکنن و معمولا برای هر ابزار یا تاپیک یک دوره جدا میذارن و هدفشون هم این هست که تعداد زیادی دوره بذارن و درآمد بیشتری کسب کنن، یادگیری دوآپس به صورت ابزار به ابزار یا تاپیک به تاپیک جلو نمیره و شما باید به صورت ترکیبی و سناریو محور دوآپس رو یاد بگیرید. پس اگر به دنبال یادگیری دوآپس با دوره آموزشی هستید، حتما دوره های ترکیبی و سناریو محور رو دنبال کنید و با مدرسی کلاس بگیرید که تجربه کافی و رزومه خوبی داشته باشه. اگر هم میخواید Self-study یاد بگیرید، با تمرین های سناریو محور که شما رو به چندین ابزار مشغول میکنن و ترکیبی از ابزارها برای پیاده سازی سناریو لازم هست آموزشتون رو پیش ببرید و برای Self-study پیشنهاد میکنم حتما منتور بگیرید.</p>
<p><strong>پیشنهادی دوستانه: از تمامی مسیرهای آموزشی غیر ترکیبی فرار کنید.</strong></p>
<p><strong>مشاوره درست و حرکت در مسیر دوآپس:</strong></p>
<p style="text-align: justify;">مسیر دوآپس یک مسیر بسیار تخصصی هست و برای اینکه در کوتاهترین زمان ممکن به نتیجه برسید، نیاز به مشاوره تخصصی دارید. در دنیای دوآپس ابزارهای زیادی وجود داره(تقریبا بیش از ۵۰۰ ابزار مختلف) حالا کدوم رو باید یاد بگیرید؟ کدوم رو اول باید یاد بگیرید؟ چی رو با چی باید یاد بگیرید؟ چطوری یاد بگیرید؟ چطوری تمرین کنید؟ و... که همه این موارد رو مشاور میتونه به شما کمک کنه. پس از همین ابتدای راه حتما مشاوره تخصصی بگیرید. اگر از اون دسته آدمهایی هستید که میگید بچه همسایمون گفته فلان چیزو یاد بگیرم یا رفیقم گفته آمازون(Amazon AWS) بخون پاشو بیا آلمان و... ادامه این پست رو نخونید و برید همون کارها رو انجام بدید چون این مسیر با اون مسیر کلا تفاوت داره! ترسم نرسی به کعبه ای اعرابی، کاین ره که تو میروی به ترکستان است. حالا ادامه پست رو بخونید.</p>
<p><strong>منابع برای آشنایی با دوآپس و ابزارهای دوآپس:</strong></p>
<p><a href="https://bostandoust.ir/1400/02/07/%d8%af%d9%88%d8%a2%d9%be%d8%b3-%da%86%db%8c%d8%b3%d8%aa/" target="_blank" rel="noopener">دوآپس چیست؟</a></p>
<p><a href="https://bostandoust.ir/1399/02/01/%d9%81%d8%b1%d9%87%d9%86%da%af-devops-%d9%88-%d9%88%d8%a7%da%98%d9%87-%d9%85%d9%87%d9%86%d8%af%d8%b3-%d8%af%d9%88%d8%a2%d9%be%d8%b3/" target="_blank" rel="noopener">فرهنگ DevOps و واژه مهندس دوآپس</a></p>
<p><a href="https://bostandoust.ir/1397/10/04/%d8%a8%d8%b1%d8%b1%d8%b3%db%8c-%d9%88-%d9%85%d8%b9%d8%b1%d9%81%db%8c-%d9%81%d9%86%d8%a7%d9%88%d8%b1%db%8c-%d8%b1%d8%a7%db%8c%d8%a7%d9%86%d8%b4-%d8%a7%d8%a8%d8%b1%db%8c/" target="_blank" rel="noopener">بررسی و معرفی فناوری رایانش ابری</a></p>
<p><a href="https://bostandoust.ir/%d8%a8%d8%b1%d9%86%d8%a7%d9%85%d9%87-%d9%86%d9%88%db%8c%d8%b3%db%8c-%da%a9%d9%84%d9%88%d8%af-%d8%a8%d8%a7-%d8%b3%d8%b9%db%8c%d8%af/" target="_blank" rel="noopener">برنامه نویسی کلود با سعید</a></p>
<p style="text-align: justify;">در این بخش لیست کاملی از ابزارهای دوآپس رو براتون اوردم که باید طی یک برنامه سناریو محور آموزش ببینید و از اونجایی که ابزارهای زیادی با کاربردهای مختلفی در دوآپس داریم، در برنامه <strong>سلام دوآپس با سعید</strong> به صورت ویدیوهای آکادمیک درحال معرفی این ابزارها هستم. این بخش دایم بروز میشه و پیشنهاد میکنم هر از گاهی به سایت یا <a href="https://t.me/shirazcloud" target="_blank" rel="noopener">کانال تلگرام</a> سر بزنید تا بروز بشید.</p>
<table style="width: 100%; border-collapse: collapse; overflow: hidden;">
<tbody>
<tr>
<td style="width: 50%; overflow: hidden;"><strong>عنوان در سلام دوآپس</strong></td>
<td style="width: 50%; overflow: hidden;"><strong>پیوند ویدیو در آپارات</strong></td>
</tr>
<tr>
<td style="width: 50%; overflow: hidden;">دوآپس چیه و قراره چیکار کنه؟</td>
<td style="width: 50%; overflow: hidden; text-align: left;"><a href="https://www.aparat.com/v/rNdW3" target="_blank" rel="noopener">aparat.com/v/rNdW3</a></td>
</tr>
<tr>
<td style="width: 50%; overflow: hidden;">اجایل چیه و چه ربطی به دوآپس داره؟</td>
<td style="width: 50%; overflow: hidden; text-align: left;"><a href="https://www.aparat.com/v/QM6fy" target="_blank" rel="noopener">aparat.com/v/QM6fy</a></td>
</tr>
<tr>
<td style="width: 50%; overflow: hidden;">معرفی چرخه دوآپس</td>
<td style="width: 50%; overflow: hidden; text-align: left;"><a href="https://www.aparat.com/v/BglA8" target="_blank" rel="noopener">aparat.com/v/BglA8</a></td>
</tr>
<tr>
<td style="width: 50%; overflow: hidden;">معرفی روزهای عملیاتی در دوآپس</td>
<td style="width: 50%; overflow: hidden; text-align: left;"><a href="https://www.aparat.com/v/svWTb" target="_blank" rel="noopener">aparat.com/v/svWTb</a></td>
</tr>
<tr>
<td style="width: 50%; overflow: hidden;">معرفی داکر Docker</td>
<td style="width: 50%; overflow: hidden; text-align: left;"><a href="https://www.aparat.com/v/OiWgy" target="_blank" rel="noopener">aparat.com/v/OiWgy</a></td>
</tr>
<tr>
<td style="width: 50%; overflow: hidden;">معرفی ابزارهای تولید Build Tools</td>
<td style="width: 50%; overflow: hidden; text-align: left;"><a href="https://www.aparat.com/v/wIaGO" target="_blank" rel="noopener">aparat.com/v/wIaGO</a></td>
</tr>
<tr>
<td style="width: 50%; overflow: hidden;">معرفی Cloud-native</td>
<td style="width: 50%; overflow: hidden; text-align: left;"><a href="https://www.aparat.com/v/HF2Gu" target="_blank" rel="noopener">aparat.com/v/HF2Gu</a></td>
</tr>
<tr>
<td style="width: 50%; overflow: hidden;">معرفی ابزار Jenkins CI</td>
<td style="width: 50%; overflow: hidden; text-align: left;"><a href="https://www.aparat.com/v/LYQNv" target="_blank" rel="noopener">aparat.com/v/LYQNv</a></td>
</tr>
<tr>
<td style="width: 50%; overflow: hidden;">معرفی ابزار Gitlab CI</td>
<td style="width: 50%; overflow: hidden; text-align: left;"><a href="https://www.aparat.com/v/0l9Ku" target="_blank" rel="noopener">aparat.com/v/0l9Ku</a></td>
</tr>
<tr>
<td style="width: 50%; overflow: hidden;">معرفی ابزار Ansible</td>
<td style="width: 50%; overflow: hidden; text-align: left;"><a href="https://www.aparat.com/v/0BGk4" target="_blank" rel="noopener">aparat.com/v/0BGk4</a></td>
</tr>
<tr>
<td style="width: 50%; overflow: hidden;">معرفی ابزار Cloud-init</td>
<td style="width: 50%; overflow: hidden; text-align: left;"><a href="https://www.aparat.com/v/LFVCu" target="_blank" rel="noopener">aparat.com/v/LFVCu</a></td>
</tr>
<tr>
<td style="width: 50%; overflow: hidden;">معرفی سیستم عامل RancherOS</td>
<td style="width: 50%; overflow: hidden; text-align: left;"><a href="https://www.aparat.com/v/k01i7" target="_blank" rel="noopener">aparat.com/v/k01i7</a></td>
</tr>
<tr>
<td style="width: 50%; overflow: hidden;">معرفی کوبرنتیز - قسمت اول</td>
<td style="width: 50%; overflow: hidden; text-align: left;"><a href="https://www.aparat.com/v/GzksL" target="_blank" rel="noopener">aparat.com/v/GzksL</a></td>
</tr>
<tr>
<td style="width: 50%; overflow: hidden;">معرفی کوبرنتیز - قسمت دوم</td>
<td style="width: 50%; overflow: hidden; text-align: left;"><a href="https://www.aparat.com/v/sd5py" target="_blank" rel="noopener">aparat.com/v/sd5py</a></td>
</tr>
<tr>
<td style="width: 50%; overflow: hidden;">معرفی کوبرنتیز - قسمت سوم</td>
<td style="width: 50%; overflow: hidden; text-align: left;"><a href="https://www.aparat.com/v/uls4c" target="_blank" rel="noopener">aparat.com/v/uls4c</a></td>
</tr>
<tr>
<td style="width: 50%; overflow: hidden;">معرفی Git و مدیریت سورس کدها</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار Terraform</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار Pulumi</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار MAAS و مدیریت زیرساخت</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار Prometheus و مانیتورینگ</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار Fluentbit و Logging</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار Loki و سرچ دیتابیس</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار Grafana و مصورسازی</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار HAProxy</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار Keepalived</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی Helm و پکیج ها در کوبرنتیز</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی Chartmuseum</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار Skaffold</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار Kaniko</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی GitOps و ابزار ArgoCD</td>
<td style="width: 50%; overflow: hidden; text-align: left;">&nbsp;</td>
</tr>
<tr>
<td style="width: 50%; overflow: hidden;">معرفی ابزار FluxCD</td>
<td dir="ltr" style="width: 50%; overflow: hidden; text-align: left;">&nbsp;</td>
</tr>
</tbody>
</table>
<p><strong>یادگیری زبان انگلیسی برای دوآپس:</strong></p>
<p style="text-align: justify;">بهتره این نکته رو یادتون باشه که دوآپس رشته جدید و داغ روز(Trending) هست و روزانه کلی ابزارهای جدید و تکنولوژی واردش میشه و برای یادگیری هرچه بهتر و بیشتر و بروز بودن، باید با داکیومنت و مقالات انگلیسی سروکار داشته باشید. از این جهت بهتون پیشنهاد میکنم از همین الان برای تقویت زبان انگلیسی هم وقت بذارید و زبان خودتون رو خوب کنید. یادگیری زبان قطعا مسیرهای جدیدی رو براتون باز میکنه. زبان یاد بگیرید قطعا ضرر نمیکنید.</p>
<p><strong>مهاجرت کاری با دوآپس:</strong></p>
<p style="text-align: justify;">کاملا مشخصه که خیلی افراد بخاطر برنامه مهاجرتی(به دلیل خوب بودن بازار دوآپس در دنیا و نیاز به نیروی کار در کشورها) وارد حوزه دوآپس میشن. اگر صرفا بخاطر مهاجرت وارد دوآپس شدید، پیشنهاد میکنم که تفکرتون رو عوض کنید و راههای دیگه رو امتحان کنید. مهاجرت کردن با دوآپس نیاز به علاقه واقعی به این حوزه و کسب دانش و تجربه کافی داره و به این راحتی ها امکان پذیر نیست. طی آماری که از بیش از ۶۰۰۰ دانشجو گرفتم(طی سال ۱۳۹۷ تا ۱۴۰۱) نزدیک به ۹۹.۸ درصد قصد مهاجرت یا برنامه مهاجرتی دارن ولی تنها ۵۰ درصد موفق به مهاجرت میشن و این ۵۰ درصد اونایی هستن که با تلاش شبانه روزی و علاقه، دانش لازم رو کسب کردن. این جمله رو یادتون باشه که اگر به کاری علاقه مند باشید، تنها یک دلیل برای انجام دادن اون کافی هست و شما رو شب و روز بیدار نگه میداره تا به هدفتون برسید و اگر به کاری علاقه نداشته باشید و هزار دلیل برای انجام دادنش باشه، تنها یک دلیل کافیه که انجامش ندید. پس قبل از ورود با دقت و علاقه وارد دوآپس بشید.</p>
<h3><strong>گام سوم ورود به دوآپس(DevOps) - بازار کار:</strong></h3>
<p style="text-align: justify;">برای ورود به بازار کار علاوه بر مهارت های فنی(Technical skills) به یکسری مهارت های نرم(Soft skills) و رزومه استاندارد نیاز دارید. فرقی نمیکنه دنبال جاب ایرانی هستید یا خارجی، باید در کنار مهارتهای فنی، مهارتهای نرم و نحوه رزومه نویسی رو هم یاد بگیرید. اگر به طور خلاصه بخوام روند استخدام رو براتون شرح بدم به اهمیت این دو موضوع(مهارتهای نرم و رزومه استاندارد) پی خواهید برد. شما از یک موقعیت شغلی خوشتون اومده و میخواید اپلای(Apply) کنید، در مرحله اول رزومتون رو ارسال میکنید و از این مرحله باید عبور کنید. در اینجا باید بدونید که ممکنه برای یک پوزیشن شغلی بیش از ۱۰۰ رزومه به دست یک شرکت برسه. آیا همرو یکی یکی باز میکنن نگاه میکنن؟ قطعا خیر! شرکتها از برنامه های آنالیز و فیلتر رزومه استفاده میکنن که رزومه های خوب رو براشون جدا کنه و بعد از اون بجای ۱۰۰ تا رزومه ۱۰ تاشو بررسی میکنن. پس اگر رزومه استاندارد نداشته باشید تو همین مرحله رد میشید. حالا اگر با موفقیت این مرحله رو پشت سر بذارید، وارد مرحله دوم یعنی مصاحبه منابع انسانی میشید که در این مرحله کارمندان نیروی انسانی(HR) با شما مصاحبه میکنن و از اونجایی که اونا افراد فنی نیستن، کاری به دانش فنی شما ندارن و تمرکزشون روی بررسی مهارتهای نرم شما هست. اونا مهارتهایی مثل ارتباط، اخلاق، نوع صحبت، مکالمه، زبان بدن، توانایی کار تیمی و کلی چیز دیگه رو بررسی میکنن و اگر این موارد رو ندونید در این مرحله رد میشید. اگر به خوبی بتونید این مرحله رو پشت سر بذارید در مرحله سوم به مصاحبه فنی راه پیدا خواهید کرد و داستان ادامه پیدا میکنه. پس یادتون باشه فقط به فنی/کد زدن/دانش و... نیست و مهارتهای دیگه هم لازم دارید. تازه بعد از این همه مرحله اگر مصاحبه فنی رو قبول بشید احتمالا یک مصاحبه نهایی با مدیر تیم، مدیر پروژه یا مدیر شرکت خواهید داشت که اونجا هم تقریبا ترکیبی از سوالات فنی و ارتباطی پرسیده میشه و در نهایت با قبول شدن در این مصاحبه شما جاب آفر رو دریافت میکنید.</p>
<p><strong>چطوری خودتون رو به شرکت و کارفرما ثابت کنید؟</strong></p>
<p style="text-align: justify;">در دنیای پیچیده امروزی، همه جور آدمی پیدا میشه و هستند تعداد زیادی که رزومه جعلی یا اغراق آمیز درست میکنن(به شدت پیشنهاد میکنم از نوشتن دروغ در رزومه خودتون پرهیز کنید چون افراد کار بلد در همون نگاه اول متوجه میشن) و در این میان شرکتها و نیروهای فنی شون هم به خوبی این موضوع رو میدونن. پس دور از انتظار نیست که بخوان دانش شما رو صحت سنجی کنن. شما جهت اثبات دانشتون دو راه دارید. راه اول که روش روتین اکثر شرکتهاست، ارسال یک یا چند تسک/چالش هست که باید اونها رو حل کنید و با این کار دانش و توانایی خودتون رو اثبات کنید و در صورت موفقیت به مراحل بعدی استخدام خواهید رفت(البته امیدوارم). خودم به شخصه این راه رو پیشنهاد نمیکنم چون همونطور که نیروی دروغی وجود داره، شرکت دروغی هم وجود داره که با ارسال چالش های فعلی شون به شما، بعد از تحویل و انجام تسک/چالش یهو از کره زمین محو میشن و شما وقت و عمر و هزینه و... رو بر باد دادید و کلاه گشادی هم سرتون رفته. خوب راه چاره چیه؟ گفتم که دو راه دارید و اینجاست که راه دوم میاد وسط و با این روش هم چندباره کاری نمیکنید و هم سرتون کلاه نمیره. این راه که اسمش اثبات دانش با نمونه کار هست یکی از روشهای جذاب و مورد علاقه من هستش و من معمولا اگر بخوام کسی رو استخدام کنم از بین افرادی نیرو انتخاب میکنم که راه دوم رو برای اثبات خودشون انتخاب کردن. در این روش شما دانش خودتون رو با نمونه کدها و تمرین هایی که انجام دادید در مخازن عمومی گیت(Git) قرار میدید و هرکسی میتونه بیاد و کار شما رو با نمونه کدهایی که زدید ببینه. به نظر من افرادی که این روش رو انتخاب میکنن چند امتیاز مثبت بیشتر میگیرن که بخاطر جسارت و اعتماد به نفس در کار هست و اگر شما این روش رو به درستی انجام بدید، قطعا مسیر استخدامتون هموارتر خواهد شد. خیلی ها این روش رو پیاده نمیکنن چرا که علاوه بر دانش فنی، به مهارتهای داکیومنت نویسی، زبان و گرامر خوب و مهارتهای توسعه اجتماعی نیاز داره. شخصا پیشنهاد میکنم این روش رو انجام بدید چون رزومه شما رو درخشان و متفاوت میکنه و باعث میشه بهتر دیده بشید و در زمان مصاحبه با اعتماد به نفس تر تو جلسه برید و جاب آفر بهتری بگیرید.</p>
<p><strong>گرفتن جاب راه دور(Remote) داخلی و خارجی:</strong></p>
<p style="text-align: justify;">احتمالا شما هم کلی سرچ زدید و دیدید که در بازار دوآپس کلی کار ریموت پیدا میشه و تا حدودی هم از دوستان و اطرافیان در مورد گرفتن جاب ریموت شنیدید و علاقه دارید کار ریموت بگیرید. خوب معلومه هرکسی دوست داره تو خونه و پیش خانوادش بشینه و از داخل خونه کار کنه اما در مورد شرکتهای ایرانی، فرهنگ کار ریموت خیلی جا نیفتاده و دوست دارن نیرو رو تو محیط کار داشته باشن و حس میکنن اگر نیرو از خونه کار کنه، کارها جلو نمیره و البته تا حدودی هم حق دارن چون سیستم مدیریتی و شیوه مدیریتی پروژه ها در ایران از پایه ایراد و اشکال داره و کمتر شرکتی رو میتونید پیدا کنید که چارت سازمانی بدرد بخوری داشته باشن و در هر سمتی آدم اهل فنش مدیر باشه و واقعا بلد باشه کار رو مدیریت کنه. قطعا تعدادی هستن ولی تعدادشون خیلی کمه. پس عملا دلتون رو به کار ریموت داخلی خیلی خوش نکنید. از طرفی هم ممکنه مثل رویا پرداز های والت دیزنی به این فکر کنید که جاب ریموت خارجی بگیرید، درآمد پوند و دلار و ارز داشته باشید و ریال خرج کنید. واقعیت داستان اینه که کار ریموت خارجی زیاده ولی با کدوم اعتبار میخواید کار رو بهتون بدن و با کدوم حساب بانکی بین المللی میخواید حقوقتون رو بگیرید؟ پس خیلی خوش خیال نباشید که راحت میتونید کار ریموت خارجی بگیرید و از ایران کار کنید. حالا شاید براتون سوال باشه که بقیه چطور جاب ریموت خارجی گرفتن؟ که باید بهتون بگم روشهای مختلفی برای اینکار وجود داره. روش اول معرفی شدن توسط یک دوست یا همکار قدیمی به شرکتهای خارجی هست که اون دوست یا همکار یا خودش داره ریموت کار میکنه یا خارج از ایران هست و به اعتبار اون به شما کار ریموت میدن. حالا چرا اعتبار مهمه؟ چون در دنیای دوآپس تقریبا شما فردی هستید که به همه چیز شرکت یعنی سورس، برنامه، زیرساخت، دیتا و... دسترسی دارید و هیچ آدم عاقلی بدون اعتبارسنجی و رعایت اصول امنیتی این کار رو ریموت به کسی نمیده، اونم راه دور به ایران! که دست هیچکس بهش نمیرسه و اگر شما خطایی کنید هیچ شرکتی در دنیا نمیتونه شما رو از داخل ایران برای پاسخگویی احضار کنه. پس چنین ریسکی رو نمیکنن مگر بخاطر توانایی بالای شما، همراه با معرفی یک فرد شناخته شده و دارای اعتبار. روش دوم اینه که خیلی خوش شانس باشید و شرکتی به شما اعتماد کنه و به شما کار ریموت بده و روش سوم هم به قول اون عزیز اینه که "اگر کسی اعتقاد نداره جمع کنه از ایران بره، بره همونجاهایی که اون رفاه و اون مدل زندگی رو داره..." امان از این زخم به نمک مردم پاشیدن! و اما اگر با معرفی یا شانس جاب آفر رو گرفتیم، چطور حقوق رو دریافت کنیم؟ برای گرفتن حقوق هم چندین روش وجود داره. روش اول از طریق همون دوست و همکار گرامی هست که ایشون حقوق رو به ارز میگیره و از طریق صرافی برای شما ریالشو ارسال میکنه که قطعا کمتر کسی چنین معرفتی به خرج میده چون اون سمت ممکنه براش دردسرهای مالیاتی ایجاد بشه. روش دوم گرفتن حقوق با ارز دیجیتال هست که محدود شرکتهایی هستن که بتونن حقوق شما رو با ارز دیجیتال(Cryptocurrency) پرداخت بکنن چون قانون شفافیت درآمد و مالیات این اجازه رو بهشون نمیده و روش سوم که بهترین روش هست رفتن به کشورهای همسایه مثل ترکیه و دبی و باز کردن حساب بانکی در اون کشورهاست که خوب هزینه و مسیر خاص خودشو داره. پس اگر در اون رویای زیبا به سر میبرید حتما از این واقعیت ها مطلع باشید. راستی یادتون باشه تیم ما داره روی این موضوع کار میکنه و بزودی شرایط کار ریموت و درآمد ارزی رو براتون فراهم میکنیم. قطعا اگر توانایی خوبی داشته باشید، جاتون تو تیم ما هست و ما به شما و توانایی هاتون نیاز داریم.</p>
<h3><strong>گام چهارم ورود به دوآپس(DevOps) - مسیر پیشرفت:</strong></h3>
<p style="text-align: justify;">همونطور که وقتی وارد دانشگاه میشید و مهندسی نرم افزار میخونید و از یک سطحی(کارشناسی ارشد) میتونید گرایش خودتون رو مشخص کنید یا همون گرایش مهندسی نرم افزار رو ادامه بدید، در دنیای دوآپس هم پس از رسیدن به سطحی قابل قبول میتونید به گرایش های دیگه دوآپس برید یا همون DevOps رو ادامه بدید که در این بخش میخوام در این مورد صحبت کنم و ادامه مسیر رو بهتون معرفی کنم. فقط یادتون باشه که پیشنیاز همشون اول دوآپس هست.</p>
<p><strong>ادامه مسیر در گرایش DevOps:</strong></p>
<p style="text-align: justify;">این مسیر که ادامه همون مسیری هست که اومدید و باید روی کارتون متمرکز بشید و تجربه بیشتری کسب کنید. تو این مرحله سعی کنید دانش برنامه نویسی خودتون رو عمیق کنید تا بتونید با تیم های توسعه و دولوپرها راحتتر تعامل داشته باشید. پیشنهاد میکنم که در کنار این مسیر کار با کلودهای عمومی مثل AWS, GCP و Azure رو هم یاد بگیرید و توانایی طراحی و پیاده سازی معماری هم کسب کنید. علاوه بر اون سعی کنید با یاد گرفتن دانش های لازم توانایی ادغام ابزارهای دوآپس با برنامه های نوشته شده توسط تیم توسعه رو هم بلد بشید. مثلا بتونید مایکروسرویس(Microservices) های شرکتتون رو به Prometheus به طور مستقیم متصل کنید یا توانایی توسعه exporter ها رو داشته باشید. برای اینکار باید برنامه نویسی خودتون رو قوی کنید و از واجبات کارتون هست. از طرفی به میزان مناسب روی افزایش توان توسعه زیرساخت با کد(Infrastructure as Code) و پیاده سازی صحیح پایپ لاین های CI/CD و بهینه سازیشون سرمایه گذاری کنید و روی Terraform یا Pulumi وقت بذارید.</p>
<p><strong>ادامه مسیر در گرایش DevSecOps:</strong></p>
<p style="text-align: justify;">همونطور که قبلا گفتم یک رشته به اسم SecOps هم داریم که داستانش با DevSecOps کلا متفاوته و هدف دیگه ای رو دنبال میکنه اما بعضی ها به اشتباه این دو مسیر رو باهم اشتباه میگیرن. در DevSecOps ما تعدادی استیج و پایپ لاین های جدید داریم که در اونها برنامه قبل از آماده شدن برای اجرا در محیط اجرایی(مثل محیط پروداکشن) باید تستهای امنیتی مختلفی رو پشت سر بذاره. این تستها شامل تستهایی مثل SAST, DAST, Depedency checks, API Scanning, Infastructure scanning, Compliance checks و تستهای امنیتی ایمیجهای کانتینر و داکر(Docker) میشه که برای اجرای این تستها به روش درست و موثر باید دنیایی از ابزارها و تکنولوژی رو یاد بگیرید. برای اینکه یکم عمق داستان دستتون بیاد فقط برای تست سطح ایمیج و کانتینر چندین ابزار مثل Notary, Anchore, Clair, Synk, Trivy و... داریم که تازه دست گرمی این بخش حساب میشن.</p>
<p><strong>ادامه مسیر در گرایش IoTOps:</strong></p>
<p style="text-align: justify;">در گرایش IoTOps شما باید با دنیای IoT آشنایی کامل داشته باشید و بدونید بردهای IoT چطور کار میکنن و برای چرخه توسعه/تحویل چه کارهایی باید انجام بشه. در این گرایش شما با برنامه هایی سروکار دارید که قرار هست روی بردهای IoT اجرا بشن و باید پایپ لاین هایی رو توسعه بدید که سورس(Source) هارو روی بردهای مختلف IoT بیلد(Build) و تست کنن و بعد از انتشار(Release)، در مقیاس بزرگی مستقر(Deploy) کنن. برای مثال فرض کنید تعداد 10 هزار دوربین هوشمند که از جنس و برندهای مختلفی هستن در سراسر شهر وجود دارن و تیم توسعه برای بهبود کارشون، رفع باگ، اضافه کردن قابلیت جدید دایم دارن کد میزنن و نیاز دارن که این کدها روی انواع بردها تست بشن و خروجی بگیرن و در صورت درست بودن همه چیز، دیپلوی بشن رو اون همه دیوایس. در این میان کارایی مثل قفل کردن ری سورس برای بیلد و تست(Lockable Resources) یک چالش و دیپلوی برنامه در چنین مقیاس بزرگی چالش دیگه هست. برگشت(Rollback) و... هم که نگم دیگه براتون.</p>
<p><strong>ادامه مسیر در گرایش BlockOps:</strong></p>
<p style="text-align: justify;">این گرایش مرتبط با بلاک چین(Block Chain) هست و شما در اون روی کارایی که مربوط به بلاک چین هست کار میکنید و نیاز دارید از مفاهیم بلاک چین و برنامه نویسی اون به خوبی سردر بیارید. تو بخشی از کار روی پایپ لاین هایی کار میکنید که زیربنای یک بلاک چین رو دیپلوی و نگهداری میکنن و در بخش دیگه با پایپ لاین کدهایی که روی بلاک چین ها اجرا میشن سروکار دارید و مراحل تست و استقرار رو برای چیزی مثل قرارداد هوشمند(Smart Contract) ها توسعه میدید.</p>
<p><strong>ادامه مسیر در گرایش FinOps:</strong></p>
<p style="text-align: justify;">هزینه های استقرار و نگهداری زیرساخت و برنامه در دنیای سنتی(On-premises) و کلود(Cloud) همیشه زیاد بوده و با بزرگ شدن شرکت و افزایش تعداد مشتری همچنان زیاد و زیادتر میشه و هدف از FinOps بهینه سازی و کاهش هزینه ها هست. به طور معمول اگر معماری درستی پیاده سازی بشه، هزینه ها هم بهینه میشه ولی در دنیای امروزی که همه چیز به سمت کد شدن رفته و IaC داره جای همه چیز رو میگیره، مهندس های دوآپس با تجربه با ترکیب دانششون با Finance این وظیفه رو به عهده میگیرن. این گرایش خیلی جدیده و روزبروز داره گسترش پیدا میکنه و ابزار و تکنولوژی های جدیدی هم براش داره تولید میشه و یکی از هیجان انگیزترین گرایش ها هست. یک مثال ساده برای FinOps این هست که مهندس دوآپس در زمان پیاده سازی IaC محیط توسعه(Development) کانفیگی انجام بده که سرورها و ری سورس ها از عصر تا فردا صبح خاموش بشن یا از بین برن و فردا صبح سر ساعت مشخص دوباره برگردن تو مدار و شروع به کار کنن. اینکار باعث میشه حداقل ۱۲ ساعت در روز هزینه هامون کمتر بشه و در یکسال کلی صرفه جویی کنیم. ضمن اینکه با اینکار انرژی کمتری مصرف میشه و کلی مزایا برای زمین(Earth) و جایی که داریم زندگی میکنیم خواهد داشت. زمین خونه همه ما هست و باید هواشو داشته باشیم.</p>
<p><strong>ادامه مسیر در گرایش ZeroOps:</strong></p>
<p style="text-align: justify;">در این گرایش شما صفر تا صد زیرساخت و پلتفرم رو خودکار میکنید و تمام فرآیندهای End to End Automation رو پیاده سازی میکنید و کاری میکنید که به هیچ عملیاتی در آینده نیاز نباشه و همه چیز به طور خودکار صورت بگیره. بین حرف تا عمل فاصله خیلی زیادی وجود داره و میشه گفت این گرایش در سطح صفر خودش قرار داره و با این همه خودکارسازی و اتومیشن و هزار ابزار و تکنولوژی هنوز به اون سطح مطلوب حتی نزدیک هم نشده. این گرایش خوراک افرادی هست که دیونه پیشرفت روزانه و چالش های دهن سرویس کن هستن هست و برنامه نویسی خیلی خوبی نیاز داره.</p>
<p><strong>ادامه مسیر در دیگر گرایش های DevOps:</strong></p>
<p style="text-align: justify;">بزودی در این قسمت اطلاعات زیادی در مورد گرایش های MLOps، AIOps، DataOps، BigDataOps و هر گرایش دیگه ای که مربوط به دوآپس هست اضافه میشه و یک رفرنس کامل برای همشون ارایه خواهیم کرد. بعدا دوباره به اینجا سر بزنید تا بیشتر آشنا بشید.</p>
<h3>گروه، کانال و انتشارات مرتبط با دوآپس:</h3>
<p>برای اینکه بیشتر با دوآپس آشنا بشید کانال های زیر رو دنبال کنید.</p>
<p><a href="https://t.me/shirazcloud" target="_blank" rel="noopener">انجمن کلود و دوآپس شیراز</a> - کانال و گروه پرسش و پاسخ کلود و دوآپس</p>
<p><a href="https://t.me/devopshobbies" target="_blank" rel="noopener">انجمن دوآپس هابیز</a> - کانال و گروه پرسش و پاسخ دوآپس</p>
<p><a href="https://www.youtube.com/channel/UCa3_yzt3gmGWZG7ihKLStfw" target="_blank" rel="noopener">گروه ساها</a> - مجموعه وبینارهای آموزش دوآپس</p>
<h3>آموزش قدرتمند به روش دوآپس با سعید:</h3>
<p style="text-align: justify;">دانشجویان و علاقه مندان زیادی از سراسر دنیا در دوره های من تا به امروز آموزش دیدن و میتونم به جرات بگم قوی ترین دوره آموزشی دوآپس در ایران درحال حاضر توسط من برگزار میشه(شاید تعریف از خود به نظر بیاد ولی حتما در مورد دوره های من جستجو و سوال کنید) هزاران نفر از دوره های من موفق بیرون اومدن و الان در بهترین شرکتهای ایرانی و خارجی مشغول به کار هستن و بسیاری از اونها تونستن جاب آفرهای خیلی خوبی بگیرن و حتی مهاجرت کنن. البته یادتون باشه که قبلا گفتم بخاطر مهاجرت وارد دوآپس نشید و با علاقه وارد این رشته بشید. تو دوره های آموزشی، من به صورت ترکیبی برنامه نویسی و ابزارهای دوآپس رو به شما آموزش میدم و شما رو با فرهنگ دوآپس و مسیری که باید طی کنید آشنا میکنم. دوره ها کاملا سناریو محور و عملیاتی هستن و از جدیدترین ابزار و تکنولوژی های دوآپس استفاده میکنیم و هر ترم، تمامی سرفصل و سناریو بروزرسانی میشه که جدیدترین چیزهایی که در دنیای دوآپس اومده رو پوشش بدیم. در برنامه آموزشی دوره ها به شما تمرین و تسکهایی داده میشه که بهتر و بیشتر یاد بگیرید و همچنین در کنار برنامه آموزشی، برنامه طراحی و نوشتن رزومه داریم و کمکتون میکنم که رزومه بهتری بنویسید و در طول دوره کاری براتون میکنم که سند اثبات دانش با نمونه کار هم تهیه کنید و خیلی راحتتر جاب آفر بگیرید. فقط کافیه خودت بخوای! بقیه مسیر رو من براتون هموار کردم که طی یک برنامه آموزشی ۶ ماهه به سطح جونیور(Junior) برسید و طی ۲ سال هم یک مید لول(Mid-level) دوآپس بشید. هر چیزی که برای موفقیت لازم هست رو من براتون تهیه کردم تا به اهدافتون برسید.</p>
<p><a href="https://devops-with-saeid.com" target="_blank" rel="noopener">ورود به وبسایت دوآپس با سعید(DevOps with Saeid)</a></p>
<p><a href="https://bostandoust.ir/dwsclass" target="_blank" rel="noopener">مشاهده برنامه، سرفصل و نظرات دانشجویان</a></p>
<p><strong>چرا دوره های دوآپس با سعید؟</strong></p>
<ul>
	<li><strong>آموزش فرهنگ و چرخه دوآپس</strong></li>
	<li><strong>آموزش برنامه نویسی و ابزارهای دوآپس به صورت ترکیبی</strong></li>
	<li><strong>آموزش به صورت سناریو محور و عملیاتی</strong></li>
	<li><strong>آموزش تخصصی رزومه نویسی</strong></li>
	<li><strong>تمرین و تسکهای عملیاتی برای یادگیری بهتر</strong></li>
	<li><strong>ایجاد ریپوزیتوری های اثبات دانش</strong></li>
	<li><strong>تیم پشتیبانی فنی و برنامه های منتورشیپ</strong></li>
	<li><strong>گروه پرسش و پاسخ اختصاصی</strong></li>
</ul>
<p><strong>چطوری ثبت نام کنیم؟</strong></p>
<p>برنامه کلاس ها در <a href="https://t.me/shirazcloud" target="_blank" rel="noopener">کانال دوآپس</a> گذاشته میشه که میتونید سر بزنید و ثبت نام کنید. همچنین اگر لازم بود میتونید به صورت مستقیم از <a href="https://t.me/ssbostan" target="_blank" rel="noopener">تلگرام</a> یا <a href="https://www.linkedin.com/in/ssbostan" target="_blank" rel="noopener">لینکدین</a> با من در تماس باشید.</p>
<p><strong>به منتور تخصصی دوآپس نیاز دارید؟</strong></p>
<p style="text-align: justify;">اگر به صورت خودخوان(Self-study) دارید جلو میرید و نیاز به منتور دارید، ما تو تیممون بهترین منتورها رو از سراسر دنیا داریم که میتونن بهتون کمک کنن و مسیر دوآپس رو بهتون نشون بدن و بهتون بگن چی بخونید، چطوری بخونید و چکارهایی انجام بدید که موفق بشید و به اهدافتون برسید. برای درخواست منتور و عضو شدن در برنامه های منتورشیپ به من پیام بدید.</p>
<p>این پست دایم بروز میشه و بهتره هر از گاهی سر بزنید و مطالب جدید رو ببینید.</p>
<p>موفق و پیروز باشید.</p>
